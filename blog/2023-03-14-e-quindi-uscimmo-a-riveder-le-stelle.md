---
authors: pieroproietti
slug: e-quindi-uscimmo-a-riveder-le-stelle
title: E quindi uscimmo a riveder le stelle
lang: it
enableComments: true
---
import Translactions from '@site/src/components/Translactions';

<Translactions />

![Dante Alighieri](/images/dantealighieri.webp)
...

> Lo duca e io per quel cammino ascoso<br/>
> intrammo a ritornar nel chiaro mondo;<br/>
> e sanza cura aver d’alcun riposo,<br/>
> 
> salimmo sù, el primo e io secondo,<br/>
> tanto ch’i’ vidi de le cose belle<br/>
> che porta ’l ciel, per un pertugio tondo.<br/>
> 
> E quindi uscimmo a riveder le stelle.<br/>


[Divina Commedia - canto XXIV](https://divinacommedia.weebly.com/inferno-canto-xxxiv.html)


La soddisfazione è veramente tanta che ho pensato di introdurre questo post con, nientepocodimeno di Dante Alighieri: l'uscita dagli inferno.


# I fatti

Qualche giorno fa un bravo ragazzo danese mi contattò per eggs. Si vedeva da lontano che era in gamba e ci scambiammo contatti e simpatie. A dir lo vero speravo che mi accompagnasse negli inferi dello sviluppo sostenuto, sin qui, pressochè in solitaria. 

Ma Nicklas naturalmente va a scuola, ha i suoi impegni, è già un affermato sviluppatore e declinò l'offerta, proponendomi semmai una messa a posto dei vari README e manuali del programma. Naturalmente accettai e gli augurai buono studio e buona vita, che quella viene prima di tutto il resto.

Venerdì scorso, mentre nel pomeriggio aspettavo per entrare dal dentista, notai che di botto le stelle di gradimento del programma su [github](https://github.com/pieroproietti/penguins-eggs) erano improvvisamente passate da 70 ad 80. Sembra poco ma se si pensa che il programma esiste ormai da sette anni e, quindi, grosso modo 10 stelle all'anno mi chiesi: ma che sta succedendo?

Finito dal dentista praticamebte ogni cinque minuti aumentava il nuomero delle stelle. 

La sera - verso le nove - erano già 100...

Quindi mi scrive Nicklas e mi comunica che ha fatto un post in un forum su Reddit dal titolo [Penguins-eggs can turn your system into an installable ISO](https://www.reddit.com/r/linux/comments/11nlqlu/penguinseggs_can_turn_your_system_into_an/) e spera che non ne sia dispiaciuto. 

Tutt'altro ed ecco svelato il mistero!

Devo essere sincero, la faccenda mi ha lusingato e mi lusinga non poco, ma non essendo abituato a stare al centro dell'attenzione mi ha agitato pure: durante tutta la giornata di sabato che le stelle crescevano a dismisura mi sono trovato turbato e, perfino, con un leggero mal di testa.

In questo momento sul repository abbiamo raggiunto 201 stelle, mentre nel frattempo è uscito un ulteriore articolo su Linux Uprising dal titolo [How To Turn Your Current System To An Installable ISO (For Debian, Ubuntu, Arch Linux and Manjaro](https://www.linuxuprising.com/2023/03/how-to-turn-your-current-system-to.html).

# Gli ulteriori sviluppi

Preso da crisi di responsabilità, ho cominciato di nuovo a creare un ramo devel ogni volta che aggiungo qualcosa. Prima spesso lo omettevo con il risultato che, magari chi voleva provare il programma dai sorgenti, non lo trovava allineato e, talvolta, non funzionante.

Oggi poi ho finalmente sistemato il pacchetto deb che da qualche giorno - mea culpa - aveva cominciato a dare errori in caso di aggiornamento.

Domani: domani è un altro giorno si vedrà!



**Grazie a Nicklas e grazie a tutti, come ho scritto qualche anno fa in risposta a [josicler](https://sourceforge.net/projects/penguins-eggs/reviews/): alla fine l'utilità del programma e gli elogi sono il carburante che porta allo sviluppo.**

![Vincent Van Gogh The starry night 1889](/images/vincent.jpg)

Vorrei anche ringraziare in questo post il mio vecchio professore di italiano Michele Lacetera recentemente scomparso.

Ebbi la fortuna di averlo al primo anno di scuola media, sfortunatamente per un solo anno, ma i suoi insegnamenti di lettere, storia e soprattutto morali ancora mi supportano. 

Che la terra ti sia lieve, Michele.
