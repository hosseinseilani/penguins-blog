---
authors: pieroproietti
slug: la-sagra
title: "Sagra dell'uva"
lang: en
enableComments: true
---

import Translactions from '@site/src/components/Translactions';

<Translactions />

Ricordati di santificare le feste.

A Zagarolo in provincia di Roma la festa è una - oltre al patrono San Lorenzo - ed è la prima domenica di ottobre: la Sagra dell'uva!

Che c'entra questo in un articolo dove andremo a trattare come adattare la versione attuale di penguins-eggs a LMDE 6 i386? 

Certo, potrebbe sembrare un mistero. In realtà è piuttosto semplice, sono originario di Zagarolo e le "radighe", radici per chi non è del paese, non si dimenticano mai.

# Node ed il problema dell'architettura i386

Dalle prime versioni di penguins-eggs, utilizzo [nodesource](https://github.com/nodesource/distributions) come repository du nodejs. Da molti anni però nodesource non rilascia più la versione i386. Per molto tempo, facendo i salti mortali, sono rimasto legato all'ultima versione disponibile per i386 - la versione node8 - poi ho abbandonato, passando direttamente a node16.

Con l'uscita di LMDE 6, mi è stato chiesto se era possibile rimasterizzare anche la versione i386 e così mi sono ritrovato a rimetterci le mani.

# penguins-eggs v8.17.17

Pur disponendo di tutti i sorgenti della versione 8.17.17 la stessa NON può essere transpilata senza "pesanti" interventi. 

Ho optato - per fare una prova - ad utilizzarla comunque ma andando a creare le modifiche direttamente sui file transpilati ed installati.

Tutto sommato è riuscito abbastanza semplice, dopo aver installato penguins-eggs v.8.17.17 sono andato a modificare dei file che si trovano in `/usr/lib/penguins-eggs/lib/classes` e cioè, `/usr/lib/penguins-eggs/lib/classes/distros.js` sostituito `debbie` con  `faye`, e nella riga successivasostituito  `buster` con `bookworm`

In verità vi era pure qualche altra cosa, ma avevo prodotto la ISO - sabato - in maniera soddisfacente.

## Pensa che ti ripensa...
Naturalmente allineare la versione i386 a quella amd64 sarebbe stato l'ideale e così, stamattina ho cominciato a provare.

Io utilizzo per creare il pacchetto deb, [oclif](https://oclif.io/) che fa un po' tutto da sola ed è stato splendida specialmente agli inizi. 

Aprendo `/usr/lib/penguins-eggs/bin` ho visto che pome l'eseguibile di `node` in questa posizione, ed allora ho provato a rifare il pacchetto, rimuovere in `DEBIAN/control` i riferimenti ad `amd64` sostituendoli con `i386` ed aggiungendo `nodejs` alle dipendenze per vedere cosa succede.

Niente, non succede niente. 

Però, sostituendo all'eseguibile di node in `/usr/lib/penguins-eggs/bin/node` un link a `/usr/bin/node` installato con apt, il tutto torna a funzionare!

L'unica accortezza è appunto eseguire questa operazione dopo l'installazione.

Naturalmente, nei prossimi giorni, proverò ad automatizzare anche questo, includendo la creazione del link nello script di post-installazione.

Ma, per oggi direi che basta così e buona Sagra dell'uva a tutti!

![Sagra dell'uva 2023](https://comune.zagarolo.rm.it/upload/news/Sagra%20dellUva%20con%20data.jpg)


