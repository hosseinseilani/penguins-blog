---
authors: pieroproietti
slug: apple-bananas-and-other-oddities
title: "apples, bananas and other oddities"
lang: it
enableComments: true
---

import Translactions from '@site/src/components/Translactions';

<Translactions />

Penguins' eggs ha sette anni, il tempo del mio ritiro dal lavoro attivo.

Questo mi ha consentito una maggiore disponibilità di tempo e di potermi dedicare a questo progetto. La passione, la testardaggine hanno fatto il resto.

Penguin's eggs si inserisce in un settore con molti illustri precedenti, dal primo remastersys, passando per refracta-snapshot, systemback, mx-snapshot ed altri.

Sono programmi che oltre ad un grande sforzo iniziale necessitano di un continuo aggiornamento, d'altra parte consentono lo "sfizio" di farsi - o illudersi di farsi - la propria versione del sistema operativo.

Mettiamola così, io penso che siano strumenti per una customizzazione verticale di Linux, al punto da farlo diventare un vestito sartoriale, passando dal pret a porter a prodotto di massa.

Ogni singolo individuo, ma più facilmente delle organizzazioni possono avere la propria versione: derivata certo! Ma chi era quello che parlava di nani che salivano sulle spalle di giganti per vedere meglio? Non è detto, quindi, che salire sulle spalle di giganti sia una cosa da poco.

Inoltre, ma non mi dilungo, forse è da rivedere il concetto di stesso distribuzione originale: alla fine è un quasi ossimoro. 

Alla fin fine TUIIE le distribuzioni sono derivate - includono difatti il codice ed il lavoro dei vari pacchetti che "distribuiscono", aggiungendo ed integrandolo come un sistema completo.

# Selezione di popolazioni e varianza
Lo sò, rischio di essere mandato al diavolo. D'altra parte alla non tenera età di sessantadue anni, qualche sassolino bisogna pure toglierselo.

Il sassolino, nel mio caso è l'idea che - non solo - rimugino da anni è che l'evoluzione dei sistemi ripercorra un po' quella degli esseri viventi e non solo dei sistemi operativi.

Chi è più o meno della mia età, ma anche più giovane ricorderà i tempi delle videocassette VHS, non certo le migliori, ma le più diffuse.

Diciamo che Darwin aveva ragione anche riguardo le videocassette. Lui avrebbe più "penna" per illustrarlo - anche se al posto di un comodo editor aveva solo una penna d'oca ed il calamaio.

Però se uno parte da queste affermazioni:

* Le specie sono dotate di una grande fertilità e producono numerosi discendenti che possono raggiungere lo stadio adulto.
+ Le popolazioni rimangono grosso modo delle stesse dimensioni, con modeste fluttuazioni.
* Le risorse di cibo sono limitate, ma relativamente costanti per la maggior parte del tempo. Da queste prime tre osservazioni è possibile dedurre che verosimilmente in ogni ambiente ci sarà tra gli individui una lotta per la sopravvivenza.
* Con la riproduzione sessuale generalmente non vengono prodotti due individui identici. La variazione è abbondante.
* Gran parte di questa variazione è ereditabile.

Ci si rende conto che trovare o ricreare un sistema del genere è, paradossalmente piuttosto facile, ed anche piuttosto comune.

Come dicevo, sicuramente VHS non era il sistema migliore, ma anche intel 8080 avrebbe dovuto soccombere di fronte allo splendido Zilog Z80, etc.

# Un sistema riproduttivo è importante
Se le cose stanno così, eggs ed ogni sistema di riproduzione - con varianza - è importante. Mentre grandi sistemi anche straordinariamente diffusi - ma senza varianza - sono destinati a soccombere.

E qua bisogna essere ciechi, se con un Linux o un Darwin che vi gira in tasca, un altro nel vostro router di famiglie, probabilmente anche in auto e chissà quanti che utilizzate in rete ma venite ancora a sbomballarci il cazzo che avete Windows o peggio sopportate Apple.

E' sbagliato proprio il concetto: la scelta del software chiuso e non modificabile è un suicidio.

Ci potranno essere dei gemelli omozigoti, un certo grado di parentela fra simili, ma senza riproduzione con varianza tutto è destinato alla fine. Windows ed Apple non sono altro che alberi di banane clonati: una volta mangiavamo le Gros Michel ora le Cavendish, in futuro magari ci adatteremo alle Goldfinger o ne troveremo migliori.


Qui ci vorrebbe una vera bibliografia:

* [Tutte le banane sono cloni: una storia di varietà, malattie ed estinzioni](https://www.geopop.it/tutte-le-banane-sono-cloni-una-storia-di-varieta-malattie-ed-estinzioni/)
