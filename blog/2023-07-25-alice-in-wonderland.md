---
authors: pieroproietti
slug: alice-in-wonderland
title: "Alice in Wonderland"
lang: en
enableComments: true
---

import Translactions from '@site/src/components/Translactions';

<Translactions />

Mi è venuto in mente la favola di Alice di Lewis Carrol nella mia avventura con blendOS.

Se, immeritatamente, mi spetta il ruolo di Alice estasiato di fronte a tante novità, dovremmo pure incontrare diversi personaggi, dal bianconiglio, al cappellaio pazzo.

# Antefatto
Durante la navigazione tra i tanti siti di sviluppo e Linux, un giorno di fine aprile mi imbattei in una curiosa novità: una distribuzione che raccoglieva tutte le altre e le faceva coesistere al suo interno.

Risultò alla fine che, tale distribuzione denominata blendOS era basata - comunque - su Arch linux, nonostante il creatore fosse un riferimento in ambito Ubuntu.

All'epoca dei fatti era appena uscita la versione 2, denominata [Avial](https://blendos.co/blend-os-v2/), che dovrebbe essere un piatto indiano di cui l'unica notizia certa che ho è che si mangia.

Poi è uscito [Bhatura](https://blendos.co/blend-os-v3/), ad inizio giugno. Anche qua sempre di un piatto indiano si tratta, questa volta di un pane.

Considerando che anche [akshara](https://github.com/blend-os/akshara) una parte importante del sistema deve il nome ad un piatto indiano, l'unica certezza che mi rimane è che l'autore deve essere un tipo di buon appetito.

# L'inizio della storia
Mi avventurai allora ad inseguire la farfalla nella speranza di catturarla ed esporla - ancora via - in una versione installabile.

La faccenda era difficile però, l'animale aveva un carattere immutabile e, per riprodursi ricostruiva se stessa sostanzialmente da zero.

Ma io volevo dimostrare la capacità del mio programma e, comunque la volevo catturare.

Il primo incontro, fu con lo stesso autore che mi suggerì che l'hook blend sulla live non era per niente necessario e poi, prese l'orologio e grindando: ho da fare, ho da fare... improvvisamente sparì.

Ebbi nuove notizie, su white rabbit solo dopo qualche tempo, avevo già trovato il modo di riprodurre la farfalla a modo mio, e per destino o per celia incontrai il Cappellaio Matto.

Costui viveva in Olanda nella regione dei pazzi e, si narrava facesse di professione il maestro, aveva più o meno la mia stessa età, qualche anno di meno,

Viveva, quindi nel suo castello tra chroot ed altro, in compagnia del suo compare, tale asterisco da Bologna, giovine dotto ed intrarprendente.