---
authors: pieroproietti
slug: su-una-gamba-sola
title: su una gamba sola
lang: it
enableComments: true
---

import Translactions from '@site/src/components/Translactions';

<Translactions />

Il 1° aprile 2016, ormai una vita fa, arrivò la possibilità di andare in pensione.

Ci tenevo a fare qualcosa di mio, a provarci, a non appendere la tastiera al chiodo.

La pensione arrivò dal lavoro, ma la famiglia per un certo periodo reclamò immediatamente il resto. Diciamo che l'inizio della storia risale ad un anno o due anni dopo - e peraltro a rate - dopo aver dovuto smettere una collaborazione per mancanza di tempo, con gli anni che inevitabilmente passano - come per tutti.

Scrivere penguins-eggs è stata una bella avventura, anche se probabilmente non mi ha portato da nessuna parte se non dentro me stesso.

Solo qualche conoscenza, belle persone e semplicemente non arrugginire.

## Tempo di bilanci?

No, una sorta di malinconia, mi sembra che questo progetto stenta, non decolla.

Ai miei occhi è interessante, anche se ogni giorno trovo altro. Mi vengono in mente in questo momento: [blendOS](https://blendos.co/), [Arkane Linux](https://arkanelinux.org/), [VanillaOS](https://vanillaos.org/), [CrystalLinux](https://getcryst.al/site), [Rhino Linux](https://rhinolinux.org/), etc.

E' un mondo che riverbera, bolle come il pomodoro con la carne e, dopo molto sobollire, diventa qualcosa di diverso.

